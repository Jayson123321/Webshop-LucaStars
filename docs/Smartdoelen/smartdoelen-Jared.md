## SMART ontwikkeling

### Versie van Jared

## Competentie 1 Professional skill: Ethiek

#### Wat wil ik leren?
Ik wil leren om ethische aspecten van een opdracht te herkennen en hierin bewuste keuzes te maken.


### Hoe ga ik dit bereiken?
Ik ga dit bereiken door aan de learning story "Als student wil ik leren over ethiek, zodat ik op basis van die kennis bewuste keuzes kan maken." te werken, met name aan de ethisch vraagstuk analyse op de knowledgebase en de deliverable "Een uitvoerige STARRT reflectie op hoe je via de techniek ethische keuzes hebt gemaakt (rond bijvoorbeeld duurzaamheid, diversiteit, inclusie, wetgeving) en dit hebt meeontworpen in je product".

## Competentie 2 Professional skill: Onderzoek

#### Wat wil ik leren?
Ik wil leren hoe ik relevante informatie kan zoek en daar de essentie uit kan halen.


#### Hoe ga ik dit bereiken?
Ik ga dit bereiken door de learning story "Als student wil ik leren hoe ik met bronnen om moet gaan, zodat ik betrouwbare bronnen gebruik en daar correct naar kan verwijzen." en "Als student wil ik leren hoe ik relevante gegevens kan verzamelen en analyseren zodat ik de hoofd- en deelvragen van mijn onderzoek kan beantwoorden." te werken. Daarnaast ga ik mijn eerste versie van mijn onderzoeksverslag van dit blok schrijven, om er vervolgens op feedback te krijgen. Ik ga ervan uit dat ik in de toekomst meer onderzoeksverslagen zal schrijven op deze opleiding om mezelf er dus steeds meer in zal trainen. Verder zou ik in dit blok aan Renata of Masa binnen of buiten de les kunnen vragen of ze de afkomst van mijn bronnen zouden willen beoordelen.

## Competentie 3 Professional skill: Ondernemend zijn

#### Wat wil ik leren?
Ik wil leren om tijdig knopen door te hakken en niet af te wachten tot anderen voor mij beslissen.


#### Hoe ga ik dit bereiken?
Ik ga dit bereiken door aan het begin van een sprint alvast het scrumboard te bekijken om me alvast te orienteren op welke user stories ik zou willen oppakken na de sprint poker. En in plaats van te wachten op wat mijn teamgenoten kiezen, ga ik hard op aangeven welke user stories ik zou willen kiezen wanneer ik erover uit ben. Uiteraard blijf ik open voor wat mijn teamgenoten zouden willen kiezen, zodat we het verder kunnen bespreken en eventueel kunnen wisselen van stories. Verder wil ik vaker het initiatief te nemen om te deployen, om te bespreken hoe we onze product review gaan presenteren, etc.

## Competentie 4 Professional skill: Samenwerken

#### Wat wil ik leren?
Ik wil leren om een actieve rol te spelen bij het tot stand komen van taakverdeling en planning.


#### Hoe ga ik dit bereiken?
Ik ga dit bereiken door de learning story "Als student wil ik leren de verschillen in gedrag en communicatie te herkennen waardoor ik beter kan samenwerken." te werken. Ik wil sneller het initatief nemen om met mijn team te zitten (aan bijvoorbeeld het begin en halverwege de sprint) en te kijken met welke user stories iedereen mee bezig is. Ik kan vragen hoeveel tijd ze denken nodig te hebben per user story, maar persoonlijk vind ik het prettig om het aan de persoon zelf over te laten, zeker omdat dat in de praktijk lastig in te schatten is, en het eigenlijk al gedaan is met de sprint poker. Verder wil ik mijn teamgenoten aanmoedigen om een persoonlijke logboek bij te houden, om het plannen en bijhouden van hun verrichte werk makkelijker te maken. Als laatst wil ik nacontroleren of iedereen zijn user stories en de documentatie daarvan op orde heeft nadat ze het op de status _verify_ hebben gezet. Kortom, ik wil aan mezelf en mijn team tonen dat ik de rol van een leider zou kunnen aannemen. Ik vind persoonlijk dat dit leerdoel mooi aansluit op het doel hiervoor.