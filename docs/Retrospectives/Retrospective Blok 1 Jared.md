<h1>Persoonlijk Verslag Retro Blok 1: Jared</h1>

<h2>Wat ging er goed? Waar zou je mee door willen blijven gaan?</h2>
De communicatie tussen mij en mijn groepje ging vrij soepel. We hebben een samenwerkingscontract opgesteld en zijn allemaal met de inhoud akkoord gegaan. We hebben de sprint poker uitgevoerd en hebben dat gedocumenteerd in een markdown bestand, die in onze docs folder is opgeslagen. We hebben onze taken naar ons gevoel gelijkmatig verdeeld: iedereen werkte voor deze sprint aan 2 à 3 user stories, afhandelijk van wat de zwaarte van een user story was. We gaven altijd aan of we in de aankomende les vertraagd zouden zijn, en of aanwezig zouden zijn in het geval van ziekte of andere persoonlijke omstandigheden.

<h2>Wat irriteerde je het meest? Waar maak je het meeste zorgen om?</h2>
Ik irriteerde me vooral aan het leggen van een verbinding met de database, omdat ik nog niet helemaal begrijp hoe dat gedaan kan worden met de code die aan ons meegegeven is. Ook voor de rest van mijn groep roept dat voor nu vraagtekens op. Verder heb ik i.v.m. mijn plotse kleine operatie minder kunnen doen dan ik had gehoopt, omdat ik mezelf tussendoor de tijd moest geven om daarvan te herstellen. Dat vind ik jammer, want ik had daardoor ook mijn SMART-doelen nog niet opgesteld en had een ingeplande expert review gemist. Ik verwacht wel mijn achterstand qua datapunten in te halen in sprint 2, dus ik maak me op zich niet zo heel veel zorgen hierover.

<h2>Wat zou je anders willen? Waar loop je tegenaan?</h2>
Ik ga er vanuit dat ik met mijn groep in de volgende sprint de database connectie uitgevogeld zal hebben. Dat is persoonlijk belangrijk voor mij, omdat de database connectie sterk aansluit op de user stories waar ik nu aan werk. Wanneer ik de gegevens vanuit de database kan ophalen en op mijn webpagina’s kan krijgen, kan ik beter doorwerken. Verder is het belangrijk voor mij om vaker te committen: dat is iets waar ik het gehele jaar moeite mee heb gehad, omdat ik zelf niet heel goed ben in multitasken, en daardoor dus te gefocust raak op het programmeren zelf en het committen tussendoor vergeet. Wellicht zou ik een plug-in kunnen vinden die voor mij eens in de zo veel tijd commit of die mij eraan herinnert om te committen om dit te verhelpen.
