<h1>Persoonlijk Verslag Retro Sprint 2: Jared</h1>

<h2>Wat ging er goed? Waar zou je mee door willen blijven gaan?</h2>
De communicatie tussen mij en mijn groepje ging opnieuw erg goed: we gaven nog steeds aan of we in de aankomende les vertraagd zouden zijn, en of aanwezig zouden zijn in het geval van ziekte of andere persoonlijke omstandigheden. Het is ons gelukt om een verbinding te leggen met onze database en met behulp daarvan kon ik verder werken aan mijn user story Epics.


We hebben dus verder aan onze user stories gewerkt en ik ben naar mijn gevoel best ver gekomen aan mijn twee Epics. De Epics waren elk opgesplitst in 5 kleinere user stories, dus zijn er nu 10 user stories in totaal. ik heb dit blok 6 van de 10 kleinere user stories afgerond, waarvan 5 van de 6 als urgent gemarkeerd waren, dus ik heb het gevoel dat ik voor dit project goed op weg ben. Wel wil ik aangeven dat het met mij mentaal niet heel goed ging tijdens deze sprint, en dat dat me vooral aan het begin verhinderde bij het werken aan mijn gedeelde van de webshop. Hierdoor vreesde ik ook dat ik hierdoor mijn onderzoeksverslag te laat zou inleveren, maar dat is uiteindelijk wel goedgegaan. Halverwege de sprint had ik mezelf wel gelukkig ook weer opgepakt, en dus ben ik vooralsnog blij met mijn oplevering. Helaas is het wel zo dat ik deze sprint onze sprint review heb gemist, en pas na de afloop op school was gekomen. Dit zou ik graag in de volgende sprint willen voorkomen.

Update: Ik heb zojuist aan Bas mijn gedeelte van de website laten zien en zal vooralsnog beoordeeld worden met de rest van mijn team.

<h2>Wat irriteerde je het meest? Waar maak je het meeste zorgen om?</h2>
Ik irriteerde me vooral aan het maken van de filter optie op de Product Overview Page, omdat het nog niet helemaal voor mij duidelijk was hoe het eruit moest komen te zien. Verder was ik niet zeker of het van ons gevraagd was om het via de front-end of de back-end te doen na het halen van de data uit de database. Na mijn Sprint Review met Bas blijkt het dat ik per ongelijk een sorteer optie had gemaakt in plaats van een filter optie, wat dus niet de bedoeling was. Verder sorteer ik de data op de front-end, terwijl dat de bedoeling is in de back-end. Gelukkig heb ik eerder wel op het laatste punt feedback erover gekregen bij een expert review met Raymond, alleen moet ik in de volgende sprint te weten zien te komen hoe ik zijn feedback beter kan begrijpen om het toe te kunnen passen op mijn code. Verder merkte ik dat ik het onderzoeksverslag mede had uitgesteld omdat ik voor een lange tijd geen verslagen meer had geschreven, en dat daardoor het schrijven van mijn verslag moeizamer verliep dan ik had gehoopt. Gebaseerd op mijn feedback heb ik er echter wel vertrouwen in dat de definitieve versie daadwerkelijk verbeterd zal zijn en dat ik dus daartoe in staat zal zijn.

<h2>Wat zou je anders willen? Waar loop je tegenaan?</h2>
Ik zal in de volgende sprint mijn best doen om zo veel mogelijk aanwezig te zijn, aangezien ik in deze sprint minder aanwezig was in de lessen dan ik had gehoopt. Verder wil ik op tijd aanwezig zijn op de dag van de sprint reviews, zodat ik kan voorkomen dat ik achteraf naar oplossingen moet zoeken voor het missen van de review en niet het risico hoef te lopen dat ik Ks ga mislopen. Ik wil voor de volgende sprint het liefst twee expert reviews inplannen, zodat ik mijn achterstand kan wegwerken en daar ook minder daarover hoef te stressen. Gezien het feit dat ik voor de aankomende week een expert review heb ingeplant met Bas, heb het gevoel dat dat goed gaat komen. Het blijft een belangrijk punt voor mij om vaker te committen, aangezien ik vind dat ik hier niet adequaat aan gewerkt heb om verbetering te zien. Wellicht zou ik in de derde sprint een plug-in kunnen vinden die voor mij eens in de zo veel tijd commit of die mij eraan herinnert om te committen om dit te verhelpen.
