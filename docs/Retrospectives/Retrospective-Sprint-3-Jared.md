<h1>Persoonlijk Verslag Retro Sprint 3: Jared</h1>

<h2>Wat ging er goed? Waar zou je mee door willen blijven gaan?</h2>
De communicatie tussen mij en mijn team bleef erg goedgaan: we gaven altijd nog aan of we in de aankomende les vertraagd zouden zijn, en of aanwezig zouden zijn in het geval van ziekte of andere persoonlijke omstandigheden. De code voor het leggen van een verbinding met onze database is zo herschreven dat de verbinding niet meer na een korte tijd wegviel, wat in sprint 2 helaas wel het geval was, wat onze productiviteit heeft kunnen verhogen. Ik werkte verder aan mijn user story Epics, heb sub user story gemaakt gebaseerd op die stories en heb in ieder geval de Epics af kunnen krijgen.


We hebben dus verder aan onze user stories gewerkt en ik heb naar mijn gevoel veel werk af kunnen ronden in deze sprint. De Epics waren in sprint 2 elk opgesplitst in 5 kleinere user stories, dus zijn er nu 10 user stories in totaal. Ik heb dit blok 1 van de 3 kleinere user stories afgerond die ik op het bord had gezet, en in het algemeen ook drie Epics. Ik heb dus het gevoel dat ik een aardige hoeveelheid werk af heb kunnen krijgen in dit blok, en samen hebben we een heel aantal functionaliteiten af kunnen krijgen. Zoals in de vorige sprint wil ik aangeven dat het met mij mentaal ook niet heel goed ging tijdens deze sprint, en dat dat me wel eens verhinderde bij het werken aan mijn gedeelde van de webshop. Hierdoor vreesde ik ook dat ik hierdoor mijn ethiekgedeelte van mijn onderzoeksverslag te laat zou inleveren, alhoewel ik daar wel meer vertrouwen in had dan bij mijn algehele verslag in de vorige sprint. Opnieuw is dat uiteindelijk wel goedgegaan. Ik merkte in dit geval dat ik vrijwel de gehele sprint op schema liep ondanks mijn mentale gezondheid, naast het bijhouden van K3. Om eerlijk te zijn was dat de enige criterium waar ik me best wel zorgen om maakte. Desondanks dat heb ik twee experts kunnen aanvragen daarvoor bij Bas, en genoeg bewijs kunnen aanleveren (met name de uitgewerkte endpoints met query parameters én redirects met Tycho's hulp) om daarvoor zelfs na de tweede review er zelfs een 'boven niveau' voor te krijgen (wat de eerste keer een 'in ontwikkeling' was). Voor de rest heb ik gewerkt aan het zetten van Merchandise data in de database, wat kort gezegd soepel verliep. Ik heb als laatst de CSS styling van de Product Page voor zowel de games als merchandise secties bijgewerkt. Het was op dat punt vooral dus de puntjes op de i zetten. Deze keer was ik in deze sprint netjes op tijd voor de sprint review van mijn team. Hier heb ik dus op kunnen verbeteren t.o.v. de vorige sprint. De review zélf is heel soepel verlopen en ik ben trots op het product dat ik met mijn team hebben kunnen leveren binnen dit blok.

Al en al ben ik dus tevreden met zowel mijn oplevering als mijn Scorionresultaten. Aangezien ik in dit blok voor elke K op een 'boven niveau' heb kunnen eindigen, ben ik trots op mezelf voor de resultaten die ik heb kunnen behalen en ben ik er dus van verzekerd dan ik mijn laatste studiepunten ga behalen en dus propedeuse ga halen. Daar ben ik ontzettend blij mee.

<h2>Wat irriteerde je het meest? Waar maak je het meeste zorgen om?</h2>
Ik irriteerde me vooral in het begin aan het aanpassen van mijn filtercode op de Product Overview Page, omdat het nog niet helemaal voor mij duidelijk was hoe ik Raymond's feedback over het gebruiken van query parameters in mijn fetch URL's kon verwerken. Wel was het voor mij opgeklaard of het van ons gevraagd was om het filteren via de front-end of de back-end te doen na het halen van de data uit de database: het verschilde per docent. Ik hield me aan wat Raymond mij vertelde in mijn expert van de vorige sprint: dat het het liefst in de back-end gedaan wordt. Na mijn Sprint 2 Review met Bas bleek het dat ik per ongelijk een sorteer optie had gemaakt in plaats van een filter optie, wat dus niet de bedoeling was. Omdat ik in deze sprint dacht dat de verwarring lag aan het feit dat ik mijn filterfeature nog niet had afgemaakt, bleef ik doorgaan met mijn bestaande werkwijze. Ik sorteerde bij nader inzien de data tóch op de front-end, dus dat zat gelukkig goed. Ik denk dat Bas het had over een searchfunctie met een zoekbalk, en die feature was aan Reinout om te realizeren. Ergens halverwege de sprint begreep ik met hulp van Tycho en verdere hulp van Raymond zijn feedback en lukte het mij om het toe te passen aan mijn code. 

Verder merkte ik dat ik het ethiekgedeelte van onderzoeksverslag mede had uitgesteld omdat ik er tegenop zag i.v.m. het vinden van nieuwe bronnen, en dat daardoor ik deze keer opnieuw te weinig tijd voor mezelf had overgelaten om een complete en duidelijke samenvatting van mijn verslag toe te voegen. Hoewel ik dus mijn feedback op mijn kladversie van het verslag (vrijwel) niet had gebruikt om mijn verslag boven niveau te krijgen, ben ik blij met wat ik wél heb kunnen leveren, zeker omdat ik deze keer ook G3 op niveau heb kunnen krijgen.

<h2>Wat zou je anders willen? Waar loop je tegenaan?</h2>
Ik zal volgend schooljaar in het eerste blok mijn best doen om zo veel mogelijk aanwezig te zijn, aangezien ik in deze sprint opnieuw wat minder aanwezig was in de lessen dan ik had gehoopt. Verder wil ik op tijd aanwezig blijven komen op de dag van de sprint reviews, zodat ik kan voorkomen dat ik achteraf naar oplossingen moet zoeken voor het missen van de review en niet het risico hoef te lopen dat ik Ks ga mislopen. Dit was zowel in het derde als het vierde blok een keer voorgekomen, en helaas had ik in het derde blok ook daadwerkelijk Ks van de sprint reviews misgelopen. Ik wil voor het volgende schooljaar tijdig en regelmatig expert reviews inplannen, zodat ik achterstanden kan voorkomen waar het mogelijk is en dus minder hoef te stressen. In het geval van achterstanden wil ik de moed behouden om zaken achteraf weer op te pakken, en tijdig bij de decaan een afspraak maken om mij desnoods daarbij te helpen. Kortom: ik moet mijn best doen om goed contact te onderhouden met mijn docenten, zeker zodat ik voorkom dat ik verdere deadlines mis zoals de deadline voor mijn onderzoeksvragen. Het blijft ten slotte altijd nog een belangrijk punt voor mij om vaker te committen, aangezien ik vind dat dit nog iets regelmatiger kan, alhoewel ik wél vind dat ik tijdens deze sprint wat verbetering heb geboekt. Wellicht zou ik volgend jaar een plug-in kunnen vinden die voor mij eens in de zo veel tijd commit of die mij eraan herinnert om te committen om dit te verhelpen. Óf ik zou reminders voor mezelf kunnen zetten op bijvoorbeeld mijn telefoon of laptop in intervallen om hoe dan ook op die momenten te committen, ondanks wat ik binnen die tijd had kunnen doen.
